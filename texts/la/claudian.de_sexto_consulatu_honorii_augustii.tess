<claud. de sext. cons. praef.1>	Omnia, quae sensu volvuntur vota diurno,
<claud. de sext. cons. praef.2>	pectore sopito reddit amica quies.
<claud. de sext. cons. praef.3>	venator defessa toro cum membra reponit,
<claud. de sext. cons. praef.4>	mens tamen ad silvas et sua lustra redit.
<claud. de sext. cons. praef.5>	iudicibus lites, aurigae somnia currus 
<claud. de sext. cons. praef.6>	vanaque nocturnis meta cavetur equis.
<claud. de sext. cons. praef.7>	furto gaudet amans, permutat navita merces
<claud. de sext. cons. praef.8>	et vigil elapsas quaerit avarus opes,
<claud. de sext. cons. praef.9>	blandaque largitur frustra sitientibus aegris
<claud. de sext. cons. praef.10>	inriguus gelido pocula fonte sopor.
<claud. de sext. cons. praef.11>	Me quoque Musarum studium sub nocte silenti
<claud. de sext. cons. praef.12>	artibus adsuetis sollicitare solet.
<claud. de sext. cons. praef.13>	namque poli media stellantis in arce videbar
<claud. de sext. cons. praef.14>	ante pedes summi carmina ferre Iovis;
<claud. de sext. cons. praef.15>	utque favet somnus, plaudebant numina dictis 
<claud. de sext. cons. praef.16>	et circumfusi sacra corona chori.
<claud. de sext. cons. praef.17>	Enceladus mihi carmen erat victusque Typhoeus:
<claud. de sext. cons. praef.18>	hic subit Inarimen, hunc gravis Aetna domat.
<claud. de sext. cons. praef.19>	quam laetum post bella Iovem susceperat aether
<claud. de sext. cons. praef.20>	Phlegraeae referens praemia militiae! 
<claud. de sext. cons. praef.21>	Additur ecce fides nec me mea lusit imago,
<claud. de sext. cons. praef.22>	inrita nec falsum somnia misit ebur.
<claud. de sext. cons. praef.23>	en princeps, en orbis apex aequatus Olympo!
<claud. de sext. cons. praef.24>	en quales memini, turba verenda, deos!
<claud. de sext. cons. praef.25>	fingere nil maius potuit sopor, altaque vati 
<claud. de sext. cons. praef.26>	conventum caelo praebuit aula parem.
<claud. de sext. cons. 1>	Aurea Fortunae Reduci si templa priores
<claud. de sext. cons. 2>	ob reditum vovere ducum, non dignius umquam
<claud. de sext. cons. 3>	haec dea pro mentis amplas sibi posceret aedes,
<claud. de sext. cons. 4>	quam sua cum pariter trabeis reparatur et urbi
<claud. de sext. cons. 5>	maiestas: neque enim campus sollemnis et urna 
<claud. de sext. cons. 6>	luditur in morem, species nec dissona coetu
<claud. de sext. cons. 7>	aut peregrina nitet simulati iuris imago,
<claud. de sext. cons. 8>	indigenas habitus nativa palatia sumunt,
<claud. de sext. cons. 9>	et, patriis plebem castris sociante Quirino,
<claud. de sext. cons. 10>	Mars augusta sui renovat suffragia campi. 
<claud. de sext. cons. 11>	qualis erit terris, quem mons Euandrius offert
<claud. de sext. cons. 12>	Romanis avibus, quem Thybris inaugurat, annus?
<claud. de sext. cons. 13>	quamquam omnes, quicumque tui cognominis, anni
<claud. de sext. cons. 14>	semper inoffensum dederint successibus omen
<claud. de sext. cons. 15>	sintque tropaea tuas semper comitata secures, 
<claud. de sext. cons. 16>	hic tamen ante omnes miro promittitur ortu,
<claud. de sext. cons. 17>	urbis et Augusti geminato numine felix.
<claud. de sext. cons. 18>	namque vehit stellas Babylonia cura salubres
<claud. de sext. cons. 19>	optima tunc spondet mortalibus edere fata,
<claud. de sext. cons. 20>	caelicolae cum celsa tenent summoque feruntur 
<claud. de sext. cons. 21>	cardine nec radios humili statione recondunt:
<claud. de sext. cons. 22>	haud aliter Latiae sublimis Signifer aulae,
<claud. de sext. cons. 23>	imperii sidus propria cum sede locavit,
<claud. de sext. cons. 24>	auget spes Italas; et certius omina surgunt
<claud. de sext. cons. 25>	victrici concepta solo. Cum pulcher Apollo 
<claud. de sext. cons. 26>	lustrat Hyperboreas Delphis cessantibus aras,
<claud. de sext. cons. 27>	nil tum Castaliae rivis communibus undae
<claud. de sext. cons. 28>	dissimiles, vili nec discrepat arbore laurus.
<claud. de sext. cons. 29>	antraque maesta silent inconsultique recessus.
<claud. de sext. cons. 30>	at si Phoebus adest et frenis grypha iugalem 
<claud. de sext. cons. 31>	Riphaeo tripodas repetens detorsit ab axe,
<claud. de sext. cons. 32>	tunc silvae, tunc antra loqui, tunc vivere fontes,
<claud. de sext. cons. 33>	tunc sacer horror aquis adytisque effunditur Echo
<claud. de sext. cons. 34>	clarior et doctae spirant praesagia rupes.
<claud. de sext. cons. 35>	ecce Palatino crevit reverentia monti 
<claud. de sext. cons. 36>	exultatque habitante deo potioraque Delphis
<claud. de sext. cons. 37>	supplicibus late populis oracula pandit
<claud. de sext. cons. 38>	atque suas ad signa iubet revirescere laurus.
<claud. de sext. cons. 39>	Non alium certe decuit rectoribus orbis
<claud. de sext. cons. 40>	esse larem, nulloque magis se colle potestas 
<claud. de sext. cons. 41>	aestimat et summi sentit fastigia iuris;
<claud. de sext. cons. 42>	attollens apicem subiectis regia rostris
<claud. de sext. cons. 43>	tot circum delubra videt tantisque deorum
<claud. de sext. cons. 44>	cingitur excubiis! iuvat infra tecta Tonantis
<claud. de sext. cons. 45>	cernere Tarpeia pendentes rupe Gigantas 
<claud. de sext. cons. 46>	caelatasque fores mediisque volantia signa
<claud. de sext. cons. 47>	nubibus et densum stipantibus aethera templis
<claud. de sext. cons. 48>	aeraque vestitis numerosa puppe columnis
<claud. de sext. cons. 49>	consita subnixasque iugis inmanibus aedes,
<claud. de sext. cons. 50>	naturam cumulante manu, spoliisque micantes 
<claud. de sext. cons. 51>	innumeros arcus. acies stupet igne metalli
<claud. de sext. cons. 52>	et circumfuso trepidans obtunditur auro.
<claud. de sext. cons. 53>	Agnoscisne tuos, princeps venerande, penates?
<claud. de sext. cons. 54>	haec sunt, quae primis olim miratus in annis
<claud. de sext. cons. 55>	patre pio monstrante puer. nil optimus ille 
<claud. de sext. cons. 56>	divorum toto meruit felicius aevo,
<claud. de sext. cons. 57>	quam quod Romuleis victor sub moenibus egit
<claud. de sext. cons. 58>	te consorte dies, cum se melioribus addens
<claud. de sext. cons. 59>	exemplis civem gereret terrore remote,
<claud. de sext. cons. 60>	alternos cum plebe iocos dilectaque passus 
<claud. de sext. cons. 61>	iurgia patriciasque domos privataque passim
<claud. de sext. cons. 62>	visere deposito dignatus limina fastu.
<claud. de sext. cons. 63>	publicus hinc ardescit amor, cum moribus aequis
<claud. de sext. cons. 64>	inclinat populo regale modestia culmen.
<claud. de sext. cons. 65>	teque rudem vitae, quamvis diademate necdum 
<claud. de sext. cons. 66>	cingebare comas, socium sumebat honorum
<claud. de sext. cons. 67>	purpureo fotum gremio, parvumque triumphis
<claud. de sext. cons. 68>	imbuit et magnis docuit praeludere fatis.
<claud. de sext. cons. 69>	et Unguis variae gentes missique rogatum
<claud. de sext. cons. 70>	foedera Persarum proceres cum patre sedentem 
<claud. de sext. cons. 71>	hac quondam videre domo positoque tiaram
<claud. de sext. cons. 72>	summisere genu, tecum praelarga vocavit
<claud. de sext. cons. 73>	ditandas ad dona tribus; fulgentia tecum
<claud. de sext. cons. 74>	collecti trabeatus adit delubra senatus
<claud. de sext. cons. 75>	Romano puerum gaudens offerre favori, 
<claud. de sext. cons. 76>	ut novus imperio iam tunc adsuesceret heres.
<claud. de sext. cons. 77>	Hinc tibi concreta radice tenacius haesit
<claud. de sext. cons. 78>	et penitus totis inolevit Roma medullis,
<claud. de sext. cons. 79>	dilectaeque urbis tenero conceptus ab ungue
<claud. de sext. cons. 80>	tecum crevit amor, nec te mutare reversum 
<claud. de sext. cons. 81>	evaluit propria nutritor Bosphorus arce.
<claud. de sext. cons. 82>	et quotiens optare tibi quae moenia malles
<claud. de sext. cons. 83>	adludens genitor regni pro parte dedisset,
<claud. de sext. cons. 84>	divitis Aurorae solium sortemque paratam
<claud. de sext. cons. 85>	sponte remittebas fratri: "regat ille volentes 
<claud. de sext. cons. 86>	Assyrios; habeat Pharium cum Tigride Nilum;
<claud. de sext. cons. 87>	contingat mea Roma mihi." nec vota fefellit
<claud. de sext. cons. 88>	eventus. Fortuna novum molita tyrannum
<claud. de sext. cons. 89>	iam tibi quaerebat Latium belloque secundo
<claud. de sext. cons. 90>	protinus Eoa velox accitus ab aula 
<claud. de sext. cons. 91>	suscipis Hesperiam patrio bis Marte receptam.
<claud. de sext. cons. 92>	ipsa per Illyricas urbes Oriente relicto
<claud. de sext. cons. 93>	ire Serena comes nullo deterrita casu,
<claud. de sext. cons. 94>	materna te mente fovens Latioque futurum
<claud. de sext. cons. 95>	rectorem generumque sibi seniore supernas 
<claud. de sext. cons. 96>	iam repetente plagas. illo sub cardine rerum
<claud. de sext. cons. 97>	sedula servatum per tot discrimina pignus
<claud. de sext. cons. 98>	restituit sceptris patrui castrisque mariti.
<claud. de sext. cons. 99>	certavit pietate domus, fidaeque reductum
<claud. de sext. cons. 100>	coniugis officio Stilichonis cura recepit. 
<claud. de sext. cons. 101>	Felix ille parens, qui te securus Olympum
<claud. de sext. cons. 102>	succedente petit! quam laetus ab aethere cernit
<claud. de sext. cons. 103>	se factis crevisse tuis! duo namque fuere
<claud. de sext. cons. 104>	Europae Libyaeque hostes: Maurusius Atlas
<claud. de sext. cons. 105>	Gildonis Furias, Alaricum barbara Peuce 
<claud. de sext. cons. 106>	nutrierat, qui saepe tuum sprevere profana
<claud. de sext. cons. 107>	mente patrem. Thracum venienti e 1 finibus alter
<claud. de sext. cons. 108>	Hebri clausit aquas; alter praecepta vocantis
<claud. de sext. cons. 109>	respuit auxiliisque ad proxima bella negatis
<claud. de sext. cons. 110>	abiurata palam Libyae possederat arva: 
<claud. de sext. cons. 111>	quorum nunc meritam repetens non inmemor iram
<claud. de sext. cons. 112>	suppliciis fruitur natoque ultore triumphat.
<claud. de sext. cons. 113>	ense Thyestiadae poenas exegit Orestes,
<claud. de sext. cons. 114>	sed mixtum pietate nefas dubitandaque caedis
<claud. de sext. cons. 115>	gloria, materno laudem cum crimine pensat; 
<claud. de sext. cons. 116>	pavit Iuleos inviso sanguine manes
<claud. de sext. cons. 117>	Augustus, sed falsa pii praeconia sumpsit
<claud. de sext. cons. 118>	in luctum patriae civili strage parcntans:
<claud. de sext. cons. 119>	at tibi causa patris rerum coniuncta saluti
<claud. de sext. cons. 120>	bellorum duplicat laurus, isdemque tropaeis 
<claud. de sext. cons. 121>	reddita libertas orbi, vindicta parenti.
<claud. de sext. cons. 122>	Sed mihi iam pridem captum Parnasia Maurum
<claud. de sext. cons. 123>	Pieriis egit fidibus chelys; arma Getarum
<claud. de sext. cons. 124>	nuper apud socerum plectro celebrata recenti.
<claud. de sext. cons. 125>	adventus nunc sacra tui libet edere Musis 
<claud. de sext. cons. 126>	grataque patratis exordia sumere bellis.
<claud. de sext. cons. 127>	Iam Pollentini tenuatus funere campi
<claud. de sext. cons. 128>	concessaque sibi (rerum sic admonet usus)
<claud. de sext. cons. 129>	luce, tot amissis sociis atque omnibus una
<claud. de sext. cons. 130>	direptis opibus, Latio discedere iussus 
<claud. de sext. cons. 131>	hostis et inmensi revolutus culmine fati
<claud. de sext. cons. 132>	turpe retexit iter, qualis piratica puppis,
<claud. de sext. cons. 133>	quae cunctis infensa fretis scelerumque referta
<claud. de sext. cons. 134>	divitiis multasque diu populata carinas
<claud. de sext. cons. 135>	incidit in magnam bellatricemque triremim, 
<claud. de sext. cons. 136>	dum praedam de more putat; viduataque caesis
<claud. de sext. cons. 137>	remigibus, scissis velorum debilis alis,
<claud. de sext. cons. 138>	orba gubernaclis, antennis saucia fractis
<claud. de sext. cons. 139>	ludibrium pelagi vento iactatur et unda,
<claud. de sext. cons. 140>	vastato tandem poenas luitura profundo: 
<claud. de sext. cons. 141>	talis ab urbe minas retro flectebat inanes
<claud. de sext. cons. 142>	Italiam fugiens, et quae venientibus ante
<claud. de sext. cons. 143>	prona fuit, iam difficilis, iam dura reversis.
<claud. de sext. cons. 144>	clausa putat sibi cuncta pavor, retroque relictos
<claud. de sext. cons. 145>	quos modo temnebat, rediens exhorruit amnes. 
<claud. de sext. cons. 146>	Undosa tum forte domo vitreisque sub antris
<claud. de sext. cons. 147>	rerum ignarus adhuc ingentes pectore curas
<claud. de sext. cons. 148>	volvebat pater Eridanus: quis bella maneret
<claud. de sext. cons. 149>	exitus? imperiumne Iovi legesque placerent
<claud. de sext. cons. 150>	et vitae Romana quies, an iura perosus 
<claud. de sext. cons. 151>	ad priscos pecudum damnaret saecula ritus?
<claud. de sext. cons. 152>	talia dum secum movet anxius, advolat una
<claud. de sext. cons. 153>	Naiadum resoluta comam, complexaque patrem
<claud. de sext. cons. 154>	"en Alaricus" ait "non qualem nuper ovantem
<claud. de sext. cons. 155>	vidimus; exangues, genitor, mirabere vultus. 
<claud. de sext. cons. 156>	percensere manum tantaque ex gente iuvabit
<claud. de sext. cons. 157>	relliquias numerasse breves, iam desine maesta
<claud. de sext. cons. 158>	fronte queri Nymphasque choris iam redde sorores."
<claud. de sext. cons. 159>	Dixerat; ille caput placidis sublime fluentis
<claud. de sext. cons. 160>	extulit, et totis lucem spargentia ripis 
<claud. de sext. cons. 161>	aurea roranti micuerunt cornua vultu.
<claud. de sext. cons. 162>	non illi madidum vulgaris harundine crinem
<claud. de sext. cons. 163>	velat honos; rami caput umbravere virentes
<claud. de sext. cons. 164>	Heliadum totisque fluunt electra capillis.
<claud. de sext. cons. 165>	palla tegit latos umeros, curruque paterno 
<claud. de sext. cons. 166>	intextus Phaethon glaucos incendit amictus.
<claud. de sext. cons. 167>	fultaque sub gremio caelatis nobilis astris
<claud. de sext. cons. 168>	aetherium probat urna decus. namque omnia luctus
<claud. de sext. cons. 169>	argumenta sui Titan signavit Olympo:
<claud. de sext. cons. 170>	mutatumque senem plumis et fronde sorores 
<claud. de sext. cons. 171>	et fluvium, nati qui vulnera lavit anheli;
<claud. de sext. cons. 172>	stat gelidis Auriga plagis; vestigia fratris
<claud. de sext. cons. 173>	germanae servant Hyades, Cygnique sodalis
<claud. de sext. cons. 174>	lacteus extentas adspergit circulus alas;
<claud. de sext. cons. 175>	stelliger Eridanus sinuatis flexibus errans 
<claud. de sext. cons. 176>	clara Noti convexa rigat gladioque tremendum
<claud. de sext. cons. 177>	gurgite sidereo subterluit Oriona.
<claud. de sext. cons. 178>	Hoc deus effulgens habitu prospexit euntes
<claud. de sext. cons. 179>	deiecta cervice Getas; tunc talia fatur:
<claud. de sext. cons. 180>	"sicine mutatis properas, Alarice, reverti
<claud. de sext. cons. 181>	consiliis? Italae sic te iam paenitet orae?
<claud. de sext. cons. 182>	nec iam cornipedem Thybrino gramine pascis,
<claud. de sext. cons. 183>	ut rebare, tuum? Tuscis nec figis aratrum
<claud. de sext. cons. 184>	collibus? o cunctis Erebi dignissime poenis,
<claud. de sext. cons. 185>	tune Giganteis urbem temptare deorum 
<claud. de sext. cons. 186>	adgressus furiis? nec te meus, improbe, saltem
<claud. de sext. cons. 187>	terruit exemplo Phaethon, qui fulmina praeceps
<claud. de sext. cons. 188>	in nostris efflavit aquis, dum flammea caeli
<claud. de sext. cons. 189>	flectcre terronis nieditatur frena lacertis
<claud. de sext. cons. 190>	mortalique diem sperat diffundere vultu? 
<claud. de sext. cons. 191>	crede mihi, simili bacchatur crimine, quisquis
<claud. de sext. cons. 192>	adspirat Romae spoliis aut Solis habenis."
<claud. de sext. cons. 193>	Sic fatus Ligures Venetosque erectior amnes
<claud. de sext. cons. 194>	magna voce ciet. frondentibus umida ripis
<claud. de sext. cons. 195>	colla levant: pulcher Ticinus et Addua visu 
<claud. de sext. cons. 196>	caerulus et velox Athesis tardusque meatu
<claud. de sext. cons. 197>	Mincius inque novem consurgens ora Timavus.
<claud. de sext. cons. 198>	insultant omnes profugo pacataque laetum
<claud. de sext. cons. 199>	invitant ad prata pecus; iam Pana Lycaeum,
<claud. de sext. cons. 200>	iam Dryadas revocant et rustica numina Faunos. 
<claud. de sext. cons. 201>	Tu quoque non parvum Getico, Verona, triumpho
<claud. de sext. cons. 202>	adiungis cumulum, nec plus Pollentia rebus
<claud. de sext. cons. 203>	contulit Ausoniis aut moenia vindicis Hastae.
<claud. de sext. cons. 204>	hic, rursus dum pacta movet damnisque coactus
<claud. de sext. cons. 205>	extremo mutare parat praesentia casu, 
<claud. de sext. cons. 206>	nil sibi periurum sensit prodesse furorem
<claud. de sext. cons. 207>	converti nec fata loco, multisque suorum
<claud. de sext. cons. 208>	diras pavit aves, inimicaque corpora volvens
<claud. de sext. cons. 209>	Ionios Athesis mutavit sanguine fluctus.
<claud. de sext. cons. 210>	Oblatum Stilicho violato foedere Martem 
<claud. de sext. cons. 211>	omnibus adripuit votis, ubi Roma periclo
<claud. de sext. cons. 212>	iam procul et belli medio Padus arbiter ibat.
<claud. de sext. cons. 213>	iamque opportunam motu strepuisse rebelli
<claud. de sext. cons. 214>	gaudet perfidiam praebensque exempla labori
<claud. de sext. cons. 215>	sustinet accensos aestivo pulvere soles. 
<claud. de sext. cons. 216>	ipse manu metuendus adest inopinaque cunctis
<claud. de sext. cons. 217>	instruit arma locis et qua vocat usus ab omni
<claud. de sext. cons. 218>	parte venit. fesso si deficit agmine miles,
<claud. de sext. cons. 219>	utitur auxiliis damni securus, et astu
<claud. de sext. cons. 220>	debilitat saevum cognatis viribus Histrum 
<claud. de sext. cons. 221>	et duplici lucro committens proelia vertit
<claud. de sext. cons. 222>	in se barbariem nobis utrimque cadentem.
<claud. de sext. cons. 223>	ipsum te caperet letoque, Alarice, dedisset,
<claud. de sext. cons. 224>	ni calor incauti male festinatus Alani
<claud. de sext. cons. 225>	dispositum turbasset opus; prope captus anhelum 
<claud. de sext. cons. 226>	verbere cogis equum, nec te vitasse dolemus.
<claud. de sext. cons. 227>	i potius genti reliquus tantisque superstes
<claud. de sext. cons. 228>	Danuvii populis, i, nostrum vive tropaeum.
<claud. de sext. cons. 229>	Non tamen ingenium tantis se cladibus atrox
<claud. de sext. cons. 230>	deicit: occulto temptabat tramite montes, 
<claud. de sext. cons. 231>	si qua per scopulos subitas exquirere posset
<claud. de sext. cons. 232>	in Raetos Gallosque vias. sed fortior obstat
<claud. de sext. cons. 233>	cura ducis. quis enim divinum fallere pectus
<claud. de sext. cons. 234>	possit et excubiis vigilantia lumina regni?
<claud. de sext. cons. 235>	cuius consilium non umquam repperit hostis 
<claud. de sext. cons. 236>	nec potuit texisse suum. secreta Getarum
<claud. de sext. cons. 237>	nosse prior celerique dolis occurrere sensu.
<claud. de sext. cons. 238>	Omnibus exclusus coeptis consedit in uno
<claud. de sext. cons. 239>	colle tremens; frondesque licet depastus amaras
<claud. de sext. cons. 240>	arborco figat sonipes in cortice morsus 
<claud. de sext. cons. 241>	et taetris collecta cibis annique vapore
<claud. de sext. cons. 242>	saeviat aucta lues et miles probra superbus
<claud. de sext. cons. 243>	ingerat obsesso captivaque pignora monstret:
<claud. de sext. cons. 244>	non tamen aut morbi tabes aut omne periclum
<claud. de sext. cons. 245>	docta subire fames aut praedae luctus ademptae 
<claud. de sext. cons. 246>	aut pudor aut dictis movere procacibus irae,
<claud. de sext. cons. 247>	ut male temptato totiens se credere campo
<claud. de sext. cons. 248>	comminus auderet. nulla est victoria maior,
<claud. de sext. cons. 249>	quam quae confessos animo quoque subiugat hostes.
<claud. de sext. cons. 250>	iamque frequens rarum decerpere transfuga robur 
<claud. de sext. cons. 251>	coeperat inque dies numerus decrescere castris,
<claud. de sext. cons. 252>	nec iam deditio paucis occulta parari,
<claud. de sext. cons. 253>	sed cunei totaeque palam discedere turmae.
<claud. de sext. cons. 254>	consequitur vanoque fremens clamore retentat
<claud. de sext. cons. 255>	cumque suis iam bella gerit; mox nomina supplex 
<claud. de sext. cons. 256>	cum fletu precibusque ciet veterumque laborum
<claud. de sext. cons. 257>	admonet et frustra iugulum parcentibus offert,
<claud. de sext. cons. 258>	defixoque malis animo sua membra suasque
<claud. de sext. cons. 259>	cernit abire manus: qualis Cybeleia quassans
<claud. de sext. cons. 260>	Hyblaeus procul aera senex revocare fugaces 
<claud. de sext. cons. 261>	tinnitu conatur apes, quae sponte relictis
<claud. de sext. cons. 262>	descivere favis, sonituque exhaustus inani
<claud. de sext. cons. 263>	raptas mellis opes solitaeque oblita latebrae
<claud. de sext. cons. 264>	perfida deplorat vacuis examina ceris.
<claud. de sext. cons. 265>	Ergo ubi praeclusae voci laxata remisit 
<claud. de sext. cons. 266>	frena dolor, notas oculis umentibus Alpes
<claud. de sext. cons. 267>	adspicit et nimium diversi stamine fati
<claud. de sext. cons. 268>	praesentes reditus fortunatosque revolvit
<claud. de sext. cons. 269>	ingressus: solo peragens tum murmure bellum
<claud. de sext. cons. 270>	protento leviter frangebat moenia conto 
<claud. de sext. cons. 271>	inridens scopulos; nunc desolatus et expes
<claud. de sext. cons. 272>	debita pulsato reddit spectacula monti.
<claud. de sext. cons. 273>	tunc sic Ausonium respectans aethera fatur:
<claud. de sext. cons. 274>	Heu regio funesta Getis, heu terra sinistris
<claud. de sext. cons. 275>	auguriis calcata mihi, satiare nocentum 
<claud. de sext. cons. 276>	cladibus et tandem nostris inflectere pocnis!
<claud. de sext. cons. 277>	en ego, qui toto sublimior orbe ferebar
<claud. de sext. cons. 278>	ante tuum felix aditum, ceu legibus exul
<claud. de sext. cons. 279>	addictusque reus flatu propiore sequentum
<claud. de sext. cons. 280>	terga premor. quae prima miser, quae funera dictis
<claud. de sext. cons. 281>	posteriora querar? non me Pollentia tantum 
<claud. de sext. cons. 282>	nec captae cruciastis opes; hoc aspera fati
<claud. de sext. cons. 283>	sors tulerit Martisque vices, non funditus armis
<claud. de sext. cons. 284>	concideram; stipatus adhuc equitumque catervis
<claud. de sext. cons. 285>	integer ad montes reliquo cum robore cessi, 
<claud. de sext. cons. 286>	quos Appenninum perhibent. hunc esse ferebat
<claud. de sext. cons. 287>	incola, qui Siculum porrectus ad usque Pelorum
<claud. de sext. cons. 288>	finibus ab Ligurum populos complectitur omnes
<claud. de sext. cons. 289>	Italiae geminumque latus stringentia longe
<claud. de sext. cons. 290>	utraque perpetuo discriminat aequora tractu. 
<claud. de sext. cons. 291>	haec ego continuum si per iuga tendere cursum,
<claud. de sext. cons. 292>	ut prior iratae fuerat sententia menti,
<claud. de sext. cons. 293>	iam desperata voluissem luce, quid ultra?
<claud. de sext. cons. 294>	omnibus oppeterem fama maiore perustis!
<claud. de sext. cons. 295>	et certe moriens propius te, Roma, viderem, 
<claud. de sext. cons. 296>	ipsaque per cultas segetes mors nostra secuto
<claud. de sext. cons. 297>	victori damnosa foret. sed pignora nobis
<claud. de sext. cons. 298>	Romanus carasque nurus praedamque tenebat.
<claud. de sext. cons. 299>	hoc magis exertum raperem succinctior agmen.
<claud. de sext. cons. 300>	Heu, quibus insidiis, qua me circumdedit arte 
<claud. de sext. cons. 301>	fatalis semper Stilicho! dum parcere fingit,
<claud. de sext. cons. 302>	rettudit 1 hostiles animos bellumque remenso
<claud. de sext. cons. 303>	evaluit transferre Pado. pro foedera saevo
<claud. de sext. cons. 304>	deteriora iugo! tunc vis extincta Getarum;
<claud. de sext. cons. 305>	tunc mihi, tunc letum pepigi. violentior armis 
<claud. de sext. cons. 306>	omnibus expugnat nostram dementia gentem,
<claud. de sext. cons. 307>	Mars gravior sub pace latet, capiorque vicissim
<claud. de sext. cons. 308>	fraudibus ipse meis. quis iam solacia fesso
<claud. de sext. cons. 309>	consiliumve dabit? socius suspectior hoste.
<claud. de sext. cons. 310>	Atque utinam cunctos licuisset perdere bello! 
<claud. de sext. cons. 311>	nam quisquis duro cecidit certamine, numquam
<claud. de sext. cons. 312>	desinit esse meus. melius mucrone perirent,
<claud. de sext. cons. 313>	auferretque mihi luctu leviore sodales
<claud. de sext. cons. 314>	victa manus quam laesa fides, nullusne clientum
<claud. de sext. cons. 315>	permanet? offensi comites, odere propinqui. 
<claud. de sext. cons. 316>	quid moror invisam lucem? qua sede recondam
<claud. de sext. cons. 317>	naufragii fragmenta mei? quaeve arva requiram,
<claud. de sext. cons. 318>	in quibus haud umquam Stilicho nimiumque potentis
<claud. de sext. cons. 319>	Italiae nomen nostras circumsonet aures?
<claud. de sext. cons. 320>	Haec memorans instante fugam Stilichone tetendit
<claud. de sext. cons. 321>	expertas horrens aquilas; comitatur euntem 
<claud. de sext. cons. 322>	Pallor et atra Fames et saucia lividus ora
<claud. de sext. cons. 323>	Luctus et inferno stridentes agmine Morbi.
<claud. de sext. cons. 324>	lustralem tum rite facem, cui lumen odorum
<claud. de sext. cons. 325>	sulphure caeruleo nigroque bitumine fumat, 
<claud. de sext. cons. 326>	circum membra rotat doctus purganda sacerdos
<claud. de sext. cons. 327>	rore pio spargens, et dira fugantibus herbis
<claud. de sext. cons. 328>	numina purificumque lovem Triviamque precatus
<claud. de sext. cons. 329>	trans caput aversis manibus iaculatur in Austrum
<claud. de sext. cons. 330>	secum raptm-as cantata piacula taedas. 
<claud. de sext. cons. 331>	Acrior interea visendi principis ardor
<claud. de sext. cons. 332>	accendit cum plebe patres et saepe negatum
<claud. de sext. cons. 333>	flagitat adventum; nec tali publiea vota
<claud. de sext. cons. 334>	consensu tradunt atavi caluisse per urbem,
<claud. de sext. cons. 335>	Dacica bellipotens cum fregerat Ulpius arma 
<claud. de sext. cons. 336>	atque indignantes in iura redegerat Arctos,
<claud. de sext. cons. 337>	cum fasces cinxere Hypanin mirataque leges
<claud. de sext. cons. 338>	Romanum stupuit Maeotia terra tribunal,
<claud. de sext. cons. 339>	nec tantis patriae studiis ad templa vocatus,
<claud. de sext. cons. 340>	clemens Marce, redis, cum gentibus undique cinctam
<claud. de sext. cons. 341>	exuit Hesperiam paribus Fortuna periclis. 
<claud. de sext. cons. 342>	laus ibi nulla ducum; nam flammeus imber in hostem
<claud. de sext. cons. 343>	decidit; hunc dorso trepidum fumante ferebat
<claud. de sext. cons. 344>	ambustus sonipes; hic tabescente solutus
<claud. de sext. cons. 345>	subsedit galea liquefactaque fulgure cuspis 
<claud. de sext. cons. 346>	canduit et subitis fluxere vaporibus enses.
<claud. de sext. cons. 347>	tum contenta polo mortalis nescia teli
<claud. de sext. cons. 348>	pugna fuit: Chaldaea mago seu carmina ritu
<claud. de sext. cons. 349>	armavere deos, seu, quod reor, omne Tonantis
<claud. de sext. cons. 350>	obsequium Marci mores potuere mereri. 
<claud. de sext. cons. 351>	nunc quoque praesidium Latio non deesset Olympi,
<claud. de sext. cons. 352>	deficeret si nostra manus; sed providus aether
<claud. de sext. cons. 353>	noluit humano titulos auferre labori,
<claud. de sext. cons. 354>	ne tibi iam, princeps, soceri sudore paratam,
<claud. de sext. cons. 355>	quam meruit virtus, ambirent fulmina laurum. 
<claud. de sext. cons. 356>	Iam totiens missi proceres responsa morandi
<claud. de sext. cons. 357>	rettulerant, donec differri longius urbis
<claud. de sext. cons. 358>	communes non passa preces penetralibus altis
<claud. de sext. cons. 359>	prosiluit vultusque palam confessa coruscos
<claud. de sext. cons. 360>	impulit ipsa suis cunctantem Roma querellis:
<claud. de sext. cons. 361>	Dissimulata diu tristes in amore repulsas
<claud. de sext. cons. 362>	vestra parens, Auguste,queror. quonam usque tenebit
<claud. de sext. cons. 363>	praelatus mea vota Ligus? vetitumque propinqua
<claud. de sext. cons. 364>	luce frui, spatiis discernens gaudia parvis,
<claud. de sext. cons. 365>	torquebit Rubicon vicino numine 1 Thybrim? 
<claud. de sext. cons. 366>	nonne semel sprevisse satis, cum reddita bellis
<claud. de sext. cons. 367>	Africa venturi lusit spe principis urbem
<claud. de sext. cons. 368>	nec duras tantis precibus permovimus aures?
<claud. de sext. cons. 369>	ast ego frenabam geminos, quibus altior ires,
<claud. de sext. cons. 370>	electi candoris equos et nominis arcum 
<claud. de sext. cons. 371>	iam molita tui, per quem radiante decorus
<claud. de sext. cons. 372>	ingrederere toga, pugnae monumenta dicabam
<claud. de sext. cons. 373>	defensam titulo Libyam testata perenni.
<claud. de sext. cons. 374>	iamque parabantur pompae simulacra futurae
<claud. de sext. cons. 375>	Tarpeio spectanda Iovi: caelata metallo 
<claud. de sext. cons. 376>	classis ut auratum sulcaret remige fluctum,
<claud. de sext. cons. 377>	ut Massyla tuos anteirent oppida currus
<claud. de sext. cons. 378>	Palladiaque comas innexus harundine Triton
<claud. de sext. cons. 379>	edomitis veheretur aquis et in aere trementem
<claud. de sext. cons. 380>	succinctae famulum fervent Atlanta cohortes, 
<claud. de sext. cons. 381>	ipse Iugurthinam subiturus carcere poenam
<claud. de sext. cons. 382>	praeberet fera colla iugo, vi captus et armis,
<claud. de sext. cons. 383>	non Bocchi Syllaeque dolis. Sed prima remitto.
<claud. de sext. cons. 384>	num praesens etiam Getici me laurea belli
<claud. de sext. cons. 385>	declinare potest? sedesve capacior ulla 
<claud. de sext. cons. 386>	tantae laudis erit? tua te benefacta morantem
<claud. de sext. cons. 387>	conveniunt, meritisque suis obnoxia virtus 
<claud. de sext. cons. 388>	quod servavit amat. iam flavescentia centum 
<claud. de sext. cons. 389>	messibus aestivae detondent Gargara falces, 
<claud. de sext. cons. 390>	spectatosque iterum nulli celebrantia ludos 
<claud. de sext. cons. 391>	circumflexa rapit centenus saecula consul: 
<claud. de sext. cons. 392>	his annis, qui lustra mihi bis dena recensent, 
<claud. de sext. cons. 393>	nostra ter Augustos intra pomeria vidi, 
<claud. de sext. cons. 394>	temporibus variis; eadem sed causa tropaei 
<claud. de sext. cons. 395>	civilis dissensus erat. venere superbi, 
<claud. de sext. cons. 396>	scilicet ut Latio respersos sanguine currus 
<claud. de sext. cons. 397>	adspicerem! quisquamne piae laetanda parenti 
<claud. de sext. cons. 398>	natorum lamenta putet? periere tyranni, 
<claud. de sext. cons. 399>	sed nobis periere tamen. cum Gallica vulgo 
<claud. de sext. cons. 400>	proelia iactaret, tacuit Pharsalica Caesar. 
<claud. de sext. cons. 401>	namque inter socias acies cognataque signa 
<claud. de sext. cons. 402>	ut vinci miserum, numquam vicisse decorum, 
<claud. de sext. cons. 403>	restituat priscum per te iam gloria morem 
<claud. de sext. cons. 404>	verior, et fructum sincerae laudis ab hoste 
<claud. de sext. cons. 405>	desuetum iam redde mihi iustisque furoris 
<claud. de sext. cons. 406>	externi spoliis sontes absolve triumphos.
<claud. de sext. cons. 407>	Quem, precor, ad finem laribus seiuncta potestas 
<claud. de sext. cons. 408>	exulat imperiumque suis a sedibus errat? 
<claud. de sext. cons. 409>	cur mea quae cunctis tribuere palatia nomen 
<claud. de sext. cons. 410>	neglecto squalent senio? nec creditur orbis 
<claud. de sext. cons. 411>	illinc posse regi? medium non deserit umquam 
<claud. de sext. cons. 412>	caeli Phoebus iter, radiis tamen omnia lustrat. 
<claud. de sext. cons. 413>	segnius an veteres Histrum Rhenumque tenebant, 
<claud. de sext. cons. 414>	qui nostram coluere domum? leviusve timebant 
<claud. de sext. cons. 415>	Tigris et Euphrates, cum foedera Medus et Indus 
<claud. de sext. cons. 416>	hinc peteret pacemque mea speraret ab arce? 
<claud. de sext. cons. 417>	hie illi mansere viri, quos mutua virtus 
<claud. de sext. cons. 418>	legit et in nomen Romanis rebus adoptans 
<claud. de sext. cons. 419>	iudicio pulchram seriem, non sanguine duxit; 
<claud. de sext. cons. 420>	hie proles atavum de due ens Aelia Nervam 
<claud. de sext. cons. 421>	tranquillique Pii bellatoresque Severi. 
<claud. de sext. cons. 422>	hunc civis dignare chorum conspectaque dudum 
<claud. de sext. cons. 423>	ora refer, pompam recolens ut mente priorem, 
<claud. de sext. cons. 424>	quem tenero patris comitem susceperat aevo, 
<claud. de sext. cons. 425>	nunc duce cum socero iuvenem te Thybris adoret.
<claud. de sext. cons. 426>	Orantem medio princeps sermone refovit: 
<claud. de sext. cons. 427>	"numquam aliquid frustra per me voluisse dolebis, 
<claud. de sext. cons. 428>	o dea, nec legum fas est occurrere matri. 
<claud. de sext. cons. 429>	sed nec post Libyam (falsis ne perge querellis 
<claud. de sext. cons. 430>	incusare tuos) patriae mandata vocantis 
<claud. de sext. cons. 431>	sprevimus: advectae misso Stilichone curules, 
<claud. de sext. cons. 432>	ut nostras tibi, Roma, vices pro principe consul 
<claud. de sext. cons. 433>	impleret generoque socer. vidistis in illo 
<claud. de sext. cons. 434>	me quoque; sic credit pietas non sanguine solo, 
<claud. de sext. cons. 435>	sed claris potius factis experta parentem. 
<claud. de sext. cons. 436>	cuncta quidem centum nequeam perstringere Unguis, 
<claud. de sext. cons. 437>	quae pro me mundoque gerit; sed ab omnibus unum, 
<claud. de sext. cons. 438>	si fama necdum patuit, te, Roma, docebo 
<claud. de sext. cons. 439>	subiectum nostris oculis et cuius agendi 
<claud. de sext. cons. 440>	spectator vel causa fui. Populator Achivae 
<claud. de sext. cons. 441>	Bistoniaeque plagae, crebris successibus amens 
<claud. de sext. cons. 442>	et ruptas animis spirans inmanibus Alpes 
<claud. de sext. cons. 443>	iam Ligurum trepidis admoverat agmina muris 
<claud. de sext. cons. 444>	tutior auxilio brumae (quo gentibus illis 
<claud. de sext. cons. 445>	sidere consueti favet inclementia caeli) 
<claud. de sext. cons. 446>	meque minabatur calcato obsidere vallo 
<claud. de sext. cons. 447>	spem vano terrore fovens, si forte, remotis 
<claud. de sext. cons. 448>	praesidiis, urgente metu, qua vellet obirem 
<claud. de sext. cons. 449>	condicione fidem; nec me timor impulit ullus 
<claud. de sext. cons. 450>	et duce venturo fretum memoremque tuorum, 
<claud. de sext. cons. 451>	Roma, ducum, quibus haud umquam vel morte parata 
<claud. de sext. cons. 452>	foedus lucis amor pepigit dispendia famae. 
<claud. de sext. cons. 453>	nox erat et late stellarum more videbam 
<claud. de sext. cons. 454>	barbaricos ardere focos; iam classica primos 
<claud. de sext. cons. 455>	excierant vigiles, gelida cum pulcher ab Arcto 
<claud. de sext. cons. 456>	adventat Stilicho. medius sed clauserat hostis 
<claud. de sext. cons. 457>	inter me socerumque viam pontemque tenebat, 
<claud. de sext. cons. 458>	Addua quo scissas spumosior incitat undas. 
<claud. de sext. cons. 459>	quid faceret? differret iter? discrimina nullas 
<claud. de sext. cons. 460>	nostra dabant adeunda moras, perrumperet agmen? 
<claud. de sext. cons. 461>	sed paucis comitatus erat; nam plurima retro, 
<claud. de sext. cons. 462>	dum nobis properat succurrere, liquerat arma 
<claud. de sext. cons. 463>	extera vel nostras acies. hoc ille locatus 
<claud. de sext. cons. 464>	ancipiti, longum socias tardumque putavit 
<claud. de sext. cons. 465>	expectasse manus et nostra pericula tendit 
<claud. de sext. cons. 466>	posthabitis pulsare suis mediumque per hostem 
<claud. de sext. cons. 467>	flammatus virtute pia propriaeque salutis 
<claud. de sext. cons. 468>	inmemor et stricto prosternens obvia ferro 
<claud. de sext. cons. 469>	barbara fulmineo secuit tentoria cursu.
<claud. de sext. cons. 470>	Nunc mihi Tydiden attollant carmina vatum, 
<claud. de sext. cons. 471>	quod iuncto fidens Ithaco patefacta Dolonis 
<claud. de sext. cons. 472>	indicio dapibusque simul religataque somno 
<claud. de sext. cons. 473>	Thracia sopiti penetraverit agmina Rhesi 
<claud. de sext. cons. 474>	Graiaque rettulerit captos ad castra iugales, 
<claud. de sext. cons. 475>	quorum, si qua fides augentibus omnia Musis, 
<claud. de sext. cons. 476>	impetus excessit Zephyros candorque pruinas 
<claud. de sext. cons. 477>	ecce virum, taciti nulla qui fraude soporis 
<claud. de sext. cons. 478>	ense palam sibi pandit iter remeatque cruentus 
<claud. de sext. cons. 479>	et Diomedeis tantum praeclarior ausis, 
<claud. de sext. cons. 480>	quantum lux tenebris manifestaque proelia furtis! 
<claud. de sext. cons. 481>	adde quod et ripis steterat munitior hostis 
<claud. de sext. cons. 482>	et cui nec vigilem fas est componere Rhesum: 
<claud. de sext. cons. 483>	Thrax erat, hie Thracum domitor. non tela retardant, 
<claud. de sext. cons. 484>	obice non haesit fluvii. sic ille minacem 
<claud. de sext. cons. 485>	Tyrrhenam labente manum pro ponte repellens 
<claud. de sext. cons. 486>	traiecit clipeo Thybrim, quo texerat urbem, 
<claud. de sext. cons. 487>	Tarquinio mirante Codes mediisque superbus 
<claud. de sext. cons. 488>	Porsennam respexit aquis. celer Addua nostro 
<claud. de sext. cons. 489>	sulcatus socero: sed, cum transnaret, Etruscis 
<claud. de sext. cons. 490>	ille dabat tergum, Geticis hie pectora bellis.
<claud. de sext. cons. 491>	Exere nunc doctos tantae certamina laudis, 
<claud. de sext. cons. 492>	Roma, choros et, quanta tuis facundia pollet 
<claud. de sext. cons. 493>	ingeniis, nostrum digno sonet ore parentem.
<claud. de sext. cons. 494>	Dixit et antiquae muros egressa Ravennae 
<claud. de sext. cons. 495>	signa movet; iamque ora Padi portusque relinquit 
<claud. de sext. cons. 496>	flumineos, certis ubi legibus advena Nereus 
<claud. de sext. cons. 497>	aestuat et pronas puppes nunc amne secundo, 
<claud. de sext. cons. 498>	nunc redeunte vehit nudataque litora fluctu 
<claud. de sext. cons. 499>	deserit, Oceani lunaribus aemula damnis. 
<claud. de sext. cons. 500>	laetior hinc Fano recipit Fortuna vetusto, 
<claud. de sext. cons. 501>	despiciturque vagus praerupta valle Metaurus, 
<claud. de sext. cons. 502>	qua mons arte patens vivo se perforat arcu 
<claud. de sext. cons. 503>	admisitque viam sectae per viscera rupis, 
<claud. de sext. cons. 504>	exuperans delubra Iovis saxoque minantes 
<claud. de sext. cons. 505>	Appenninigenis cultas pastoribus aras. 
<claud. de sext. cons. 506>	quin et Clitumni sacras victoribus undas, 
<claud. de sext. cons. 507>	Candida quae Latiis praebent armenta triumphis, 
<claud. de sext. cons. 508>	visere cura fuit; nec te miracula fontis 
<claud. de sext. cons. 509>	praetereunt, tacito passu quem si quis adiret, 
<claud. de sext. cons. 510>	lentus erat; si voce gradum maiore citasset, 
<claud. de sext. cons. 511>	commixtis fervebat aquis; cumque omnibus una 
<claud. de sext. cons. 512>	sit natura vadis, similes ut corporis undas 
<claud. de sext. cons. 513>	ostendant, haec sola novam iactantia sortem 
<claud. de sext. cons. 514>	humanos properant imitari flumina mores, 
<claud. de sext. cons. 515>	celsa dehinc patulum prospectans Narnia campum 
<claud. de sext. cons. 516>	regali calcatur equo, rarique coloris 
<claud. de sext. cons. 517>	non procul amnis abest, urbi qui nominis auctor: 
<claud. de sext. cons. 518>	ilice sub densa silvis artatus opacis 
<claud. de sext. cons. 519>	inter utrumque iugum tortis anfractibus albet. 
<claud. de sext. cons. 520>	inde salutato libatis Thybride lymphis 
<claud. de sext. cons. 521>	excipiunt arcus operosaque semita vastis 
<claud. de sext. cons. 522>	molibus et quidquid tantae praemittitur urbi. 
<claud. de sext. cons. 523>	Ac velut officiis trepidantibus ora puellae 
<claud. de sext. cons. 524>	spe propiore tori mater sollertior ornat 
<claud. de sext. cons. 525>	adveniente proco vestesque et cingula comit 
<claud. de sext. cons. 526>	saepe marm viridique angustat iaspide pectus 
<claud. de sext. cons. 527>	substringitque comam gemmis et colla monili 
<claud. de sext. cons. 528>	circuit et bacis onerat candentibus aures: 
<claud. de sext. cons. 529>	sic oculis placitura tuis insignior auctis 
<claud. de sext. cons. 530>	collibus et nota maior se Roma videndam 
<claud. de sext. cons. 531>	obtulit. addebant pulchrum nova moenia vultum 
<claud. de sext. cons. 532>	audito perfecta recens rumore Getarum, 
<claud. de sext. cons. 533>	profecitque opifex decori timor, et vice mira,
<claud. de sext. cons. 534>	quam pax intulerat, bello discussa senectus
<claud. de sext. cons. 535>	erexit subitas turres cunctosque coegit 
<claud. de sext. cons. 536>	septem continue colles iuvenescere muro,
<claud. de sext. cons. 537>	ipse favens votis solitoque decentior aer,
<claud. de sext. cons. 538>	quamvis adsiduo noctem foedaverat imbre,
<claud. de sext. cons. 539>	principis et solis radiis detersa removit
<claud. de sext. cons. 540>	nubila; namque ideo pluviis turbaverat omnes 
<claud. de sext. cons. 541>	ante dies lunamque rudem madefecerat Auster,
<claud. de sext. cons. 542>	ut tibi servatum scirent convexa serenum.
<claud. de sext. cons. 543>	Omne Palatino quod pons a colle recedit
<claud. de sext. cons. 544>	Mulvius et quantum licuit consurgere tectis,
<claud. de sext. cons. 545>	una replet turbae facies: undare videres 
<claud. de sext. cons. 546>	ima viris, altas effulgere matribus aedes.
<claud. de sext. cons. 547>	exultant iuvenes aequaevi principis annis;
<claud. de sext. cons. 548>	temnunt prisca senes et in hunc sibi prospera fati
<claud. de sext. cons. 549>	gratantur durasse diem moderataque laudant
<claud. de sext. cons. 550>	tempora, quod clemens aditu, quod pectore solus 
<claud. de sext. cons. 551>	Romanos vetuit currum praecedere patres:
<claud. de sext. cons. 552>	cum tamen Eucherius, cui regius undique sanguis,
<claud. de sext. cons. 553>	atque Augusta soror fratri praeberet ovanti
<claud. de sext. cons. 554>	militis obsequium; sic illum dura parentis
<claud. de sext. cons. 555>	instituit pietas in se vel pignora parci 
<claud. de sext. cons. 556>	quique neget nato, procerum quod praestat honori.
<claud. de sext. cons. 557>	haec sibi curva 1 senum maturaque comprobat aetas
<claud. de sext. cons. 558>	idque inter veteris speciem praesentis et aulae
<claud. de sext. cons. 559>	iudicat: hunc civem, dominos venisse priores.
<claud. de sext. cons. 560>	Conspicuas tum flore genas, diademate crinem 
<claud. de sext. cons. 561>	membraque gemmato trabeae viridantia cinctu
<claud. de sext. cons. 562>	et fortes umeros et certatura Lyaeo
<claud. de sext. cons. 563>	inter Erythraeas surgentia colla smaragdos
<claud. de sext. cons. 564>	mirari sine fine nurus; ignaraque virgo,
<claud. de sext. cons. 565>	cui simplex calet ore pudor, per singula cernens 
<claud. de sext. cons. 566>	nutricem consultat anum: quid fixa draconum
<claud. de sext. cons. 567>	ora velint? ventis fluitent an vera minentur
<claud. de sext. cons. 568>	sibila suspensum rapturi faucibus hostem?
<claud. de sext. cons. 569>	ut chalybe indutos equites et in acre latentes
<claud. de sext. cons. 570>	vidit cornipedes: " quanam de gente" rogabat 
<claud. de sext. cons. 571>	"ferrati venere viri? quae terra metallo
<claud. de sext. cons. 572>	nascentes informat equos? num Lemnius auctor
<claud. de sext. cons. 573>	indidit hinnitum ferro simulacraque belli
<claud. de sext. cons. 574>	viva dedit?" gaudet metuens et pollice monstrat,
<claud. de sext. cons. 575>	quod picturatas galeae Iunonia cristas 
<claud. de sext. cons. 576>	ornet avis vel quod rigidos vibrata per armos
<claud. de sext. cons. 577>	rubra sub aurato crispentur serica dorso.
<claud. de sext. cons. 578>	Tunc tibi magnorum mercem Fortuna laborum
<claud. de sext. cons. 579>	persolvit, Stilicho, curru cum vectus eodem
<claud. de sext. cons. 580>	urbe triumphantem generum florente iuventa 
<claud. de sext. cons. 581>	conspiceres illumque diem sub corde referres,
<claud. de sext. cons. 582>	quo tibi confusa dubiis formidine rebus
<claud. de sext. cons. 583>	infantem genitor moriens commisit alendum.
<claud. de sext. cons. 584>	virtutes variae fructus sensere receptos;
<claud. de sext. cons. 585>	depositum servasse, fides; constantia, parvum 
<claud. de sext. cons. 586>	praefecisse orbi; pietas, fovisse propinquum.
<claud. de sext. cons. 587>	hic est ille puer, qui nunc ad rostra Quirites
<claud. de sext. cons. 588>	evocat et solio fultus genitoris eburno
<claud. de sext. cons. 589>	gestarum patribus causas ex ordine rerum
<claud. de sext. cons. 590>	eventusque refert veterumque exempla secutus 
<claud. de sext. cons. 591>	digerit imperii sub iudice facta senatu.
<claud. de sext. cons. 592>	nil cumulat verbis quae nil fiducia celat;
<claud. de sext. cons. 593>	fucati sermonis opem mens conscia laudis
<claud. de sext. cons. 594>	abnuit. agnoscunt proceres; habituque Gabino
<claud. de sext. cons. 595>	principis et ducibus circumstipata togatis 
<claud. de sext. cons. 596>	iure paludatae iam curia militat aulae.
<claud. de sext. cons. 597>	adfuit ipsa suis ales Victoria templis
<claud. de sext. cons. 598>	Romanae tutela togae: quae divite penna
<claud. de sext. cons. 599>	patricii reverenda fovet sacraria coetus
<claud. de sext. cons. 600>	castrorumque eadem comes indefessa tuorum 
<claud. de sext. cons. 601>	nunc tandem fruitur votis atque omne futurum
<claud. de sext. cons. 602>	te Romae seseque tibi promittit in aevum.
<claud. de sext. cons. 603>	Hinc te iam patriis laribus via nomine vero
<claud. de sext. cons. 604>	sacra refert. flagrat studiis concordia vulgi,
<claud. de sext. cons. 605>	quam non inlecebris dispcrsi colligis auri; 
<claud. de sext. cons. 606>	nec tibi venales captant aeraria plausus
<claud. de sext. cons. 607>	corruptura fidem: mentis offertur inemptus
<claud. de sext. cons. 608>	pura mente favor, nam munere carior omni
<claud. de sext. cons. 609>	obstringit sua quemque salus. procul ambitus erret!
<claud. de sext. cons. 610>	non quaerit pretium, vitam qui debet amori. 
<claud. de sext. cons. 611>	O quantum populo secreti numinis addit
<claud. de sext. cons. 612>	imperii praesens genius! quantamque rependit
<claud. de sext. cons. 613>	maiestas alterna vicem, cum regia circi
<claud. de sext. cons. 614>	conexum gradibus veneratur purpura vulgus,
<claud. de sext. cons. 615>	adsensuque cavae sublatus in aethera vallis 
<claud. de sext. cons. 616>	plebis adoratae reboat fragor, unaque totis
<claud. de sext. cons. 617>	intonat Augustum septenis arcibus Echo!
<claud. de sext. cons. 618>	nec solis hic cursus equis: adsueta quadrigis
<claud. de sext. cons. 619>	cingunt arva trabes subitaeque adspectus harenae
<claud. de sext. cons. 620>	diffundit Libycos ahena valle cruores. 
<claud. de sext. cons. 621>	haec et belligeros exercuit area lusus,
<claud. de sext. cons. 622>	armatos haec saepe choros, certaque vagandi
<claud. de sext. cons. 623>	textas lege fugas inconfusosque recursus
<claud. de sext. cons. 624>	et pulchras errorum artes iucundaque Martis
<claud. de sext. cons. 625>	ccrnimus, insonuit cum verbere signa magister, 
<claud. de sext. cons. 626>	mutatos edunt pariter tot pectora motus
<claud. de sext. cons. 627>	in latus adlisis clipeis aut rursus in altum
<claud. de sext. cons. 628>	vibratis; grave parma sonat, mucronis acutum
<claud. de sext. cons. 629>	murmur, et umbonum pulsu modulante resultans
<claud. de sext. cons. 630>	ferreus alterno concentus clauditur ense. 
<claud. de sext. cons. 631>	una omnis summissa phalanx tantaeque salutant
<claud. de sext. cons. 632>	te, princeps, galeae, partitis inde catervis
<claud. de sext. cons. 633>	in varies docto discurritur ordine gyros,
<claud. de sext. cons. 634>	quos neque semiviri Gortynia tecta iuvenci
<claud. de sext. cons. 635>	flumina nec crebro vincant Maeandria flexu. 
<claud. de sext. cons. 636>	discreto revoluta gradu torquentur in orbes
<claud. de sext. cons. 637>	agmina, perpetuisque inmoto cardine claustris
<claud. de sext. cons. 638>	Ianus bella premens laeta sub imagine pugnae
<claud. de sext. cons. 639>	armorum innocuos paci largitur honores.
<claud. de sext. cons. 640>	Iamque novum fastis aperit felicibus annum 
<claud. de sext. cons. 641>	ore coronatus gemino; iam Thybris in uno
<claud. de sext. cons. 642>	et Bruti cernit trabeas et sceptra Quirini.
<claud. de sext. cons. 643>	consule laetatur post plurima saecula viso
<claud. de sext. cons. 644>	Pallanteus apex; agnoscunt rostra curules
<claud. de sext. cons. 645>	auditas quondam proavis, desuetaque cingit 
<claud. de sext. cons. 646>	regius auratis fora fascibus Ulpia lictor,
<claud. de sext. cons. 647>	et sextas Getica praevelans fronde secures
<claud. de sext. cons. 648>	colla triumphati proculcat Honorius Histri.
<claud. de sext. cons. 649>	exeat in populos cunctis inlustrior annus,
<claud. de sext. cons. 650>	natus fonte suo, quem non aliena per arva 
<claud. de sext. cons. 651>	induit hospes honos, cuius cunabula fovit
<claud. de sext. cons. 652>	curia, quem primi tandem videre Quirites,
<claud. de sext. cons. 653>	quem domitis auspex peperit Victoria bellis!
<claud. de sext. cons. 654>	hunc et privati titulis famulantibus anni
<claud. de sext. cons. 655>	et, quos armipotens genitor retroque priores 
<claud. de sext. cons. 656>	diversis gessere locis, ceu numen adorent;
<claud. de sext. cons. 657>	hunc et quinque tui vel quos habiturus in urbe
<claud. de sext. cons. 658>	post alios, Auguste, colant. licet unus in omnes
<claud. de sext. cons. 659>	consul eas, magno sextus tamen iste superbit
<claud. de sext. cons. 660>	nomine: praeteritis melior, venientibus auctor.
